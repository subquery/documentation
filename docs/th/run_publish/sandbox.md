# The Sandbox

ในสถานการณ์การใช้งานที่เราได้คิดไว้คือ โหนดของ SubQuery จะถูกรันโดยโฮสต์ที่เชื่อถือได้ ในขณะที่โค้ดของโปรเจกต์ SubQuery ที่ผู้ใช้ส่งไปยังโหนดนั้น ไม่น่าเชื่อถือไปทั้งหมด

โค้ดที่เป็นอันตรายบางตัวมีแนวโน้มที่จะโจมตีโฮสต์หรืออาจทำอันตรายโฮสต์ แล้วทำให้ข้อมูลของโปรเจกต์อื่นๆ ในโฮสต์เดียวกันเสียหาย ดังนั้นเราจึงใช้กลไกการรักษาความปลอดภัยอย่าง sandbox [VM2](https://www.npmjs.com/package/vm2) เพื่อลดความเสี่ยงนี้ โดย:

- รันโค้ดที่ไม่น่าเชื่อถือในบริบทที่แยกออกมาเพื่อความปลอดภัย และโค้ดที่เป็นอันตรายนั้นจะเข้าถึงเครือข่ายและระบบไฟล์ของโฮสต์ไม่ได้ เว้นแต่เราจะใส่อินเทอร์เฟซที่เปิดเผยลงใน sandbox

- เรียกใช้ method และแลกเปลี่ยนข้อมูลและการเรียกกลับระหว่าง sandboxes ต่าง ๆ อย่างปลอดภัย

- มีความปลอดภัยต่อวิธีการโจมตีที่เป็น known methods มากมาย


## ข้อจำกัด

- มีเพียง ` assert `, ` buffer `, `crypto`,` util ` และ ` path ` เท่านั้นที่อยู่ในรายการที่อนุญาตพิเศษ เพื่อจำกัดการเข้าถึงโมดูลแบบบิวท์อินบางโมดูล

- เราสนับสนุน [โมดูลจากแหล่งอื่น](../create/mapping.md#third-party-libraries) ที่เขียนในไลบรารี **CommonJS** และ **ไฮบริด** เช่น `@polkadot/*` ที่ใช้ ESM เป็นค่าเริ่มต้น

- โมดูลใดๆ ที่ใช้ `HTTP` และ `WebSocket` จะถูกห้ามใช้
