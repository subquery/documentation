# โปรแกรมแอมบาสเดอร์

![Ambassador Banner Image](/assets/img/ambassador_banner.png)

เราเข้าใจดีว่าจุดแข็งที่ใหญ่ที่สุดจุดหนึ่งของเราคือคอมมูนิตี้ และด้วยความช่วยเหลือของคุณ เราต้องการที่จะเติบโตและจัดตั้งแอมบาสเดอร์ท้องถิ่นเพื่อคอมมูนิตี้ต่างๆ ทั่วโลก

[สมัครเลย!](https://forms.gle/GXBbJ6LDpNfM2v1X6)

## ความเชื่อของเรา

ทีมงานของเรามาพร้อมกับวิสัยทัศน์เดียวกันที่จะสร้างรากฐานของบริการข้อมูลที่ยืดหยุ่นและครอบคลุมสำหรับระบบนิเวศ Polkadot

**สร้างโดยนักพัฒนาเพื่อนักพัฒนา:** SubQuery เป็นคอมมูนิตี้ที่กำลังเติบโต ซึ่งมุ่งเน้นการจัดหาผลิตภัณฑ์และบริการที่ดีที่สุดสำหรับนักพัฒนาและผู้สร้างในระบบนิเวศของเรา SubQuery จะประสบความสำเร็จก็ต่อเมื่อระบบนิเวศของ Polkadot ประสบความสำเร็จ ดังนั้นทุกสิ่งที่ทำเราจะคำนึงถึงลูกค้าของเราเสมอ

**ความซื่อสัตย์และความรับผิดชอบ:** เรามีสมาชิกทีมในโอ๊คแลนด์ เซี่ยงไฮ้ และซิดนีย์ ดังนั้นการทำงานทางไกลจึงสำคัญสำหรับเรา เราคาดหวังว่าสมาชิกในทีมจะได้รับพลังและทำงานร่วมกันอย่างอิสระเพื่อให้บรรลุเป้าหมายของเรา ซึ่งเงื่อนไขที่สำคัญสำหรับสิ่งนี้คือทีมของเราต้องรับผิดชอบต่อการกระทำของพวกเขาและรักษาความซื่อสัตย์

**คำแนะนำและการสนับสนุนที่ครอบคลุม:** บล็อกเชนนั้นเป็นเรื่องยาก และในบางครั้งทุกคนจึงต้องการความช่วยเหลือ จะไม่มีสิ่งที่เรียกว่าคำถามโง่ๆ ในคอมมูนิตี้ของเรา และทุกคนในทีมพร้อมให้การช่วยเหลือและสนับสนุนผู้ใช้ของเรา เราได้เรียนรู้ข้อมูลเชิงลึกที่มีค่าที่สุดบางอย่างเกี่ยวกับบริการของเรา (และวิธีที่เราจะปรับปรุงบริการให้ดีขึ้น) โดยตรงจากคอมมูนิตี้ของเรา

## โปรแกรมแอมบาสเดอร์ของเรา

โปรแกรมแอมบาสเดอร์ของ SubQuery มีเป้าหมายเพื่อค้นหาผู้นำคอมมูนิตี้ที่หลงใหลใน Polkadot และ SubQuery โดยเรากำลังมองหาผู้ริเริ่มที่จะสามารถกระจายข่าวและข้อมูลเกี่ยวกับ SubQuery ในพื้นที่ของตนและให้การสนับสนุนนักพัฒนารายใหม่ที่ต้องการใช้ SubQuery เพื่อสร้างแอปและบริการที่น่าทึ่งบน Polkadot

### สิทธิประโยชน์ของแอมบาสเดอร์

ที่ SubQuery เราทำงานอย่างหนักเพื่อบรรลุสิ่งที่เราต้องการ ในทำนองเดียวกัน เมื่อเข้าร่วมทีมกับเราแอมบาสเดอร์นั้นควรจะต้องใช้เวลาพอสมควรในการทำงาน แต่จะได้รับรางวัลเป็นสิทธิประโยชน์ต่างๆ มากมาย

**เงินทุนและการสนับสนุน:** คุณอาจได้รับรางวัลสำหรับการทำงานที่ดีเป็นโอกาสในการเข้าร่วม Private Sale และเงินสนับสนุนก่อนคนอื่น นอกจากนี้ เรายังมีทุนสนับสนุนเพื่อให้กับคุณ เพื่อใช้ในการจัดกิจกรรมพบปะสังสรรค์สำหรับคอมมูนิตี้อีกด้วย

**การเข้าถึงทีม SubQuery:** คุณจะสามารถเข้าถึงทีมหลัก SubQuery ได้โดยตรง พร้อมได้รับโอกาสในการฝึกอบรมภาคปฏิบัติ, AMA สุดพิเศษกับผู้นำและนักพัฒนาของเรา และรวมถึงรับรู้ข้อมูลเชิงลึกเกี่ยวกับแผนการทำงานของเรา

**การพัฒนาเครือข่าย:** คุณจะสามารถขยายเครือข่ายการทำงานของคุณได้ด้วยการเป็นแอมบาสเดอร์ให้หนึ่งในโปรเจกต์ชั้นนำของ Polkadot รวมถึงพบกับแอมบาสเดอร์คนอื่นๆ ทั่วโลกและได้รับการแนะนำเกี่ยวกับโปรเจกต์ต่างๆ ของ Polkadot ในท้องถิ่นที่เราจำเป็นต้องสนับสนุน โดยคุณอาจได้รับสิทธิ์เข้าร่วมเพื่อเป็นตัวแทนของ SubQuery สำหรับกิจกรรมในพื้นที่ของคุณฟรีอีกด้วย

**ของที่ระลึกและของฟรีอื่นๆ:** ใครๆ ก็ชอบของฟรี! ได้รับการของที่ระลึกจาก SubQuery ที่ทำให้คุณโดดเด่นกว่าคนอื่น รวมไปถึงส่วนแบ่งที่ได้รับจากกิจกรรมในคอมมูนิตี้ และคุณยังได้รับ NFT สุดพิเศษ สำหรับแอมบาสเดอร์อีกด้วย

## ระบบของโปรแกรมแอมบาสเดอร์

โปรแกรมแอมบาสเดอร์ของเรามีหลายระดับ โดยแต่ละระดับจะมีสิทธิประโยชน์และระดับความสามารถที่แตกต่างกัน คุณสามารถเลื่อนระดับได้โดยการเข้าร่วมกิจกรรมแอมบาสเดอร์และทำงานหนักให้กับเรา

เมื่อคุณส่งใบสมัครแล้ว เราจะคัดเลือกผู้สมัครที่สอดคล้องกับค่านิยมของเรา และหากได้รับเลือก คุณจะได้เข้าร่วมโปรแกรมฝึกหัดของเราและจะได้รับแพ็คเกจข้อมูล ซึ่งจะช่วยให้คุณมีความเข้าใจเกี่ยวกับ SubQuery มากขึ้น หลังจากนั้น คุณสามารถเริ่มทำงานผ่านโปรแกรมฝึกหัด โดยจะต้องทำงานบางอย่างในโปรแกรมอบรมให้เสร็จสิ้น (เช่น การสร้างโปรเจกต์ SubQuery) โดยเราจะจัดเวิร์กช็อปตลอดกระบวนการนี้เพื่อให้ความช่วยเหลือกับคุณ

เมื่อคุณผ่านโปรแกรมฝึกหัดแล้ว คุณจะสามารถเรียกตัวเองว่าแอมบาสเดอร์ของ SubQuery ได้และจะได้เข้าร่วมโปรแกรมอย่างเต็มรูปแบบกับเรา จากนั้นคุณสามารถทำงานในโปรแกรมต่อไปได้เพื่อเลื่อนระดับ รับรางวัล รวมถึงสิทธิประโยชน์ที่มากขึ้นเมื่อระดับของคุณสูงขึ้น

[สมัครเลย!](https://forms.gle/GXBbJ6LDpNfM2v1X6)

## กิจกรรมของแอมบาสเดอร์

แอมบาสเดอร์ของ SubQuery สามารถมีส่วนร่วมได้ผ่านสี่หมวดหลัก ได้แก่ การจัดกิจกรรม, การสร้างคอนเทนต์, การแปล และการดูแลคอมมูนิตี้ ซึ่งคุณสามารถเข้าร่วมกิจกรรมต่างๆ ได้มากเท่าที่ต้องการ โดยจะไม่มีผูกมัดกับกิจกรรมใดกิจกรรมหนึ่ง

**การจัดกิจกรรม:** สร้างคอมมูนิตี้ท้องถิ่นโดยการจัดงาน ดูแล และจัดการกิจกรรมต่างๆ การสร้างคอมมูนิตี้ท้องถิ่นจะเป็นส่วนสำคัญในการขยายคอมมูนิตี้ของ SubQuery SubQuery จะสนับสนุนคุณโดยการจัดหาเงินทุนสำหรับกิจกรรม, การจัดส่งของที่ระลึก/สินค้าเพื่อแจกจ่าย รวมถึงการเข้าร่วม Q&A หรือกิจกรรมออนไลน์ในฐานะวิทยากรหรือใน AMA

**การสร้างคอนเทนต์:** เรามีรายการของคอนเทนต์และเอกสารสนับสนุนจำนวนมากที่เราต้องการความช่วยเหลือในการสร้าง จำไว้ว่า ความสำเร็จของเราขึ้นอยู่กับความสามารถของลูกค้าในการสร้างสรรค์สิ่งที่น่าทึ่งบนบริการของเรา ดังนั้นเราจึงต้องการความช่วยเหลือจากคุณเพื่อทำให้สิ่งนั้นง่ายยิ่งขึ้น โดยคอนเทนต์ต่างๆ นั้นรวมถึงวิดีโอ, อินโฟกราฟิก, คลิปหรือบทความ tutorials, แอนิเมชั่น, หรือเนื้อหาที่เกี่ยวข้องอื่นๆ เพื่อให้ความรู้หรือสร้างแรงบันดาลใจให้สมาชิกชุมชนภายในระบบนิเวศ SubQuery เราจะสนับสนุนผู้สร้างคอนเทนต์โดยการจัดหาสินทรัพย์และมอบความเชี่ยวชาญในการสร้างแบรนด์ให้ และเรายังจะใช้ช่องทางการตลาดของ SubQuery เพื่อให้คอนเทนต์ของคุณเข้าถึงผู้คนได้มากขึ้นอีกด้วย (รวมทั้งตัวคุณเอง)

**การแปล:** ลูกค้าของเราไม่ได้พูดแค่ภาษาอังกฤษเท่านั้น! เราต้องการความช่วยเหลือจากคุณในการทำให้ SubQuery สามารถเข้าถึงได้มากขึ้นโดยการแปลเนื้อหาของเราเป็นภาษาของคุณเอง รวมถึงการช่วยประชาสัมพันธ์ข่าวสารต่างๆ ให้กับคอมมูนิตี้นานาชาติของเรา

**การดูแลชุมชน:** โมเดอเรเตอร์จะช่วยให้คอมมูนิตี้ของ SubQuery เติบโตได้ด้วยการดูแลให้ช่องทางหลักของชุมชนมีชีวิตชีวาและให้ทุกคนได้มีส่วนร่วม SubQuery จะสนับสนุนโมเดอเรเตอร์โดยส่งเสริมชาแนลที่พวกเขาดูแลตลอดจนให้แนวทางเกี่ยวกับสิ่งที่พวกเราต้องการ

[สมัครเลย!](https://forms.gle/GXBbJ6LDpNfM2v1X6)